# Metodo di studio senza sprecare tempo per voti alti

## Presentazione

Ciao amici, benvenuti o bentornati!

<ins>**scopo:**</ins> Oggi vi illustrerò l'unico, semplicissimo metodo di studio che mi ha consentito di raggiungere 
ottimi risultati nella mia carriera scolastica e accademica, senza sprecare tempo ed energie, dedicandomi con successo 
a moltissime altre attività. 
Per chi non mi conoscesse, mi chiamo Giulia, sono italiana e mi sono laureata alla magistrale in giurisprudenza con 
110 e lode e menzione alla tesi. 
Ho vissuto molto all'estero e studiato in università straniere, tra cui 
* il [King's College di Londra](https://it.wikipedia.org/wiki/King%27s_College_London), 
* l'Università [McGill di Montreal in Canada](https://it.wikipedia.org/wiki/Universit%C3%A0_McGill), 
* e poi ho fatto un master a [Sciences Po a Parigi](https://it.wikipedia.org/wiki/Istituto_di_studi_politici_di_Parigi) 

nell'ambito di un programma di studio per cui ho vinto una borsa di studio. Inoltre, ho vinto un'altra borsa di studio 
per scrivere la tesi all'Università di Copenhagen.
Nel corso della mia vita e dei miei studi all'estero, ho imparato diverse lingue, prima di tutto studiando per conto 
mio, sempre con il metodo di studio che vi illustrerò oggi, e anche vivendo appunto all'estero. 
Attualmente vivo a Copenhagen, dove lavoro a tempo pieno in uno studio legale. In tutto ciò, mi piace molto fare sport, 
stare nella natura, andare in barca a vela, leggere (a cui dedico molto tempo), e ho persino un book club qui su 
YouTube. Pandemia permettendo, ho una vita sociale piuttosto ricca, questo canale YouTube su cui pubblico un video ogni 
giovedì, e un blog ogni domenica. Ho anche un account Instagram, nel caso voleste seguirmi.
Faccio tutto questo vivendo una vita felice, serena e consapevole, e mi sento bene con me stessa e con il mondo che mi 
circonda. Perché vi dico tutte queste cose? <span style="color:red">Per presentarmi</span>, <span style="color:orange">non per vantarmi</span> e perché, se ci sono riuscita e ci riesco io, ci 
potete riuscire benissimo anche voi. Come? Con il metodo di studio giusto.

Tutti i miei risultati, infatti, derivano da un unico punto centrale: il mio metodo di studio. Questo metodo di studio 
mi ha permesso di raggiungere ottimi risultati nel mio percorso accademico, i quali mi hanno consentito di accedere a 
università prestigiose, di imparare lingue, di vincere borse di studio. E proprio perché il mio metodo di studio è 
sempre stato molto efficiente, sono riuscita a dedicare tempo ad altre attività, tra cui le attività extracurricolari 
(sempre necessarie ad arricchire il CV), attività di svago, progetti personali. E anche se ho finito l'università, 
continuo a utilizzare questo metodo in qualunque ambito io debba perseguire un progetto di studio. Ad esempio, ho 
passato l'esame teorico della patente nautica in danese qui a Copenhagen proprio grazie al mio metodo di studio, e 
lo utilizzo anche nell'ambito del lavoro, imparando cose nuove, rendendo molto felice il mio capo e avendo tempo libero 
per dedicarmi ad altri progetti.

##### Pre-requisito
Il mio messaggio per voi è che io non sono speciale, non ho niente di speciale rispetto a voi. L'unica cosa che ho 
di speciale è il mio metodo di studio. Ma, se guardate questo video fino alla fine, lo avrete anche voi, e magari, se 
guardate anche qualche altro video sul canale al quale mi riferirò in questo video, avrete una migliore visione 
d'insieme e troverete anche qualche spunto in più di crescita personale.
Quello che ho capito nel corso di molti anni di studio è che, se c'è una cosa che può trasformare veramente la nostra 
esperienza universitaria da un'esperienza dura, noiosa e angosciante ad un'esperienza, seppur dura, ma anche gioiosa, 
è il fatto di avere un buon metodo di studio. Un metodo di studio che ci consenta di avere successo nell'ambito 
accademico e anche poi nell'ambito lavorativo è un metodo di studio che ci piaccia, che ci faccia risparmiare tempo e 
che ci permetta di dedicarci a tutte le altre cose bellissime che ci sono nella nostra vita.
Purtroppo, però, sembra che pochissimi insegnanti si prendano il tempo per insegnare o illustrare ai loro studenti qual 
è un buon metodo di studio. Proprio a causa di questa carenza, nel corso dei miei anni di studio, mi sono sempre 
interessata a letture, ricerche, articoli nell'ambito della produttività e della massimizzazione dello studio e del 
metodo di studio. Ed è proprio per questo che ho aperto questo canale, appunto, per condividere i risultati delle mie 
ricerche con voi e, soprattutto, per condividere la mia esperienza personale.

## Metodo di studio: comprendere e ricordare.
##### 0. Evitare la memorizzazione!
Ma eccoci qui, al cuore del video. Per prima cosa, voglio dirvi cosa non si deve assolutamente fare quando si tratta 
di studiare: non bisogna memorizzare. La memorizzazione va bene quando si tratta di imparare a memoria liste di 
vocaboli, liste di paradigmi, date e relativi avvenimenti storici. In questi casi, non si può prescindere dalla 
memorizzazione, e farò sicuramente altri video in cui vi parlerò delle migliori tecniche di memorizzazione. 
Ma memorizzare non significa studiare in generale, e la memorizzazione non può essere un metodo di studio. Perché 
memorizzare significa affidarsi esclusivamente alla propria memoria, mettere tantissime informazioni dentro il nostro 
cervello senza poi riuscire a **trovarle**. 
Per forza di cose, inevitabilmente ci dimentichiamo quello che abbiamo memorizzato, e quindi il nostro studio diventa 
inutile.
Lo so che tutti, almeno una volta, ci siamo basati esclusivamente sulla memorizzazione. L'ho fatto anch'io e ho 
passato bene gli esami. **<ins>Il problema non è il **risultato**</ins>**, perché spesso memorizzando poi si arriva 
comunque a prendere il massimo dei voti. Però **<ins><span style="color:blue">la memorizzazione</span></ins>** non è forte, non è un metodo di studio forte, 
**<ins><span style="color:blue">non è un metodo di studio</span></ins>**.
E quindi, se ci va bene, ci dimentichiamo tutto subito dopo l'esame (quante volte ci è capitato?). Se invece ci va 
male, e se magari la mole di lavoro è un pochino più grande per l'esame che dobbiamo sostenere, ci dimentichiamo la 
maggior parte delle informazioni prima dell'esame e quindi non riusciamo neppure ad ottenere un buon risultato 
all'esame. Quindi, evitiamo la memorizzazione.

### I cinque passaggi.
Lo studio, quello vero, l'**apprendimento** reale, si basa su **due elementi** fondamentali: 
* **<ins><span style="color:blue">comprendere</span></ins>** 
* e **<ins><span style="color:blue">ricordare</span></ins>**.
 
Soltanto se queste due componenti sono *integrate* nel nostro studio possiamo dire di aver veramente *studiato* ed 
*imparato*. Ed è solo ed esclusivamente sulla base di questi elementi che si può avere un buon metodo di studio. 
Il mio <ins>metodo</ins> di studio <ins>si compone soltanto di **cinque passaggi**</ins>. 
I primi due passaggi sono orientati al comprendere, e gli ultimi tre passaggi sono orientati a ricordare.

#### Comprendere...
##### 1. La struttura della materia
Il primo passaggio riguarda la struttura della materia.
Struttura che noi, prima di iniziare a studiare, ancora prima di iniziare a leggere, dobbiamo comprendere. 
Dobbiamo, cioè, analizzare e capire quali sono i confini della materia che ci accingiamo a studiare: 
* di che cosa si tratta? 
* Qual è il suo scopo? 
* Qual è il suo campo di analisi?

E, una volta fatto ciò, dobbiamo passare a capire qual è la suddivisione interna della materia, quali sono i suoi 
<ins>blocchi di contenuti</ins> principali, di quali parti si compone. L'indice del manuale è molto utile a questo 
scopo, perché in tutti i manuali c'è appunto un indice in cui si vede la suddivisione interna della trattazione. Non 
tralasciate mai questo primo passaggio, perché compierlo vi farà risparmiare tantissimo tempo dopo. L'**obiettivo** di 
questo passaggio è quindi quello di **acquisire** una <ins>visione d'insieme della materia</ins>, **comprenderne** lo 
**scheletro**, la struttura all'interno della quale andremo poi a **collocare** e **collegare** tra di loro tutte le 
nozioni che impareremo nel corso del nostro studio. Questo è veramente il requisito fondamentale, costituisce le 
fondamenta dell'edificio del nostro studio.

Io, per questo passaggio, utilizzo l'app Notion, che permette di prendere appunti, organizzare gli appunti, e ha un'utilissima funzione detta "toggle", che è una freccina che permette di mostrare e nascondere porzioni di testo. Se anche voi volete provare a utilizzare Notion, vi lascio il link interamente dedicato a come utilizzarlo meglio, come lo utilizzo io, così che possiate provare e vedere come vi trovate.
##### 2. La lettura attiva
Il secondo passaggio del metodo di studio consiste nella lettura attiva.
Dopo quindi aver compreso come è strutturata la materia, iniziamo effettivamente a studiarla, a leggerla. **Consiglio**: se possibile, io vi consiglio di leggere prima delle lezioni, cercando di individuare gli argomenti che il professore andrà a spiegare, perché se si legge prima si riesce a trarre molto di più dalla lezione, si riesce a comprendere molto meglio la materia e, magari, se necessario, si possono anche porre domande se c'è qualcosa che non è chiaro. 
Per sapere come organizzarvi con le letture e la preparazione delle lezioni, vi lascio il link a un video sull'organizzazione dello studio durante il semestre.
In ogni caso, in qualunque tempo facciamo la nostra lettura, è importante che ci chiediamo sempre e costantemente il **perché di quello che leggiamo**. Se ci limitiamo ad accettare e cercare di assorbire le parole che ci sono scritte sul manuale, cadiamo nella trappola della memorizzazione. Noi, invece, che vogliamo andare oltre la memorizzazione e avere un ottimo metodo di studio, vogliamo comprendere a fondo quello che c'è scritto. Quindi, **ci dobbiamo chiedere il perché di ogni singolo concetto**.  
Se riuscite a rendere la vostra lettura effettivamente attiva ed evitare di cercare semplicemente di assorbire informazioni (cosa che non avverrà con una sola lettura, ma verrà con molte, molte letture), se invece la vostra lettura è attiva, potete di fatto limitarvi ad una sola lettura. Con i passaggi successivi, riuscirete ad acquisire una comprensione dettagliata e profonda della materia.  
Nella fase di lettura, può essere <ins>utile sottolineare</ins> <ins>espressioni importanti</ins> e <ins>parole chiave</ins> alle quali poi si ancorerà tutto il nostro ragionamento. Se volete scoprire quali sono i miei migliori consigli per sottolineare al meglio, vi lascio anche questa volta il link al video che ho fatto poche settimane fa.  
Il passaggio della lettura attiva ci impone di <ins>fermarci alla fine</ins> di ogni <ins>paragrafo</ins>, alla fine di ogni <ins>sezione</ins>, e chiederci se <ins>abbiamo effettivamente capito</ins> quello che abbiamo letto. E, in aggiunta, chiederci se riusciremo a spiegarlo a qualcun altro. Perché, se non riusciamo a spiegarlo a qualcun altro, significa che in realtà non l'abbiamo capito e non riusciremo neppure a spiegarlo al professore. Se la risposta è sì, quindi abbiamo capito tutto e riusciamo a spiegarlo, possiamo procedere con il paragrafo successivo. Se la risposta è <ins>no</ins>, dobbiamo fare qualcosa riguardo alle nozioni e concetti che non abbiamo capito. Quello che dobbiamo fare è <ins>tornare indietro</ins> e leggere il paragrafo, magari leggere altri paragrafi ai quali le parole che stiamo leggendo si riferiscono, possiamo chiedere al professore, chiedere a compagni di studio, oppure cercare su Internet. <ins>L'importante è</ins> che, qualunque sia il nostro metodo, <ins>**risolviamo i dubbi**</ins> e non cadiamo nella trappola della memorizzazione.

### ... e ricordare.
I primi due passaggi del metodo di studio, quindi l'analisi della struttura e la lettura attiva, ci permettono di comprendere a fondo la materia che stiamo studiando. Ma ora, una volta compreso quello che dobbiamo studiare, si tratta di ricordarlo in modo da arrivare all'esame preparati. Il <ins>segreto</ins> per ricordare e quindi imparare tutti i concetti che abbiamo compreso sta tutto in quello che in inglese si chiama <ins>**"active recall"**</ins>, cioè, in italiano, richiamo attivo. Ho fatto un intero video sull'active recall. Vi lascio il link: andatelo a vedere se, alla fine di questo video, volete avere qualche informazione in più.  
(&Delta;) In breve, l'active recall <ins>è un principio</ins> secondo il quale, al fine di imparare, è necessario <ins>stimolare</ins> in maniera <ins>attiva</ins> la nostra <ins>mente</ins>. L'active recall si pone in contrasto con lo studio passivo, cioè la lettura e rilettura sempre delle stesse cose, sperando che la nostra mente le assorba. Questo non è un metodo di studio efficace. La scienza dell'active recall sostiene che in realtà noi <ins>non impariamo quando proviamo a **mettere** informazioni nel nostro cervello</ins>, ma quando <ins>tentiamo di **estrarle**</ins>. Quindi, in realtà, <ins>l'apprendimento avviene quando</ins> cerchiamo di tirare fuori le informazioni dal nostro cervello, cerchiamo di ripetere, cerchiamo di testarci, <ins>dimostrare quello che abbiamo compreso</ins>. Ed è proprio in questa operazione di <ins>recupero delle informazioni</ins> dal cervello che si formano, all'interno di esso, quei <ins>collegamenti tra concetti e nozioni</ins> che poi vanno a formare la nostra conoscenza della materia. Più ci alleniamo a recuperare questi concetti, più forti diventano questi collegamenti, più profonda e solida diventa la nostra conoscenza.  
In questo senso, non basta comprendere un concetto con i passaggi numero 1 e 2 e metterlo nel nostro cervello, ma occorre anche estrarlo, e non solo una volta, ma più volte. E adesso vedremo come. L'importante è che vi ricordiate di improntare tutto il vostro studio all'active recall, quindi non leggere passivamente, ma cercare di **interagire con i contenuti** e di essere voi stessi a tirare fuori le conoscenze dal nostro cervello, ovviamente dopo aver letto, ma sempre in maniera attiva.  

##### 3. Gli schemi  
Il terzo passaggio del metodo di studio è quello degli schemi. Fare gli schemi non significa copiare dal libro, riprodurre tutto quello che c'è sul libro su un foglio di carta, perché per quello scopo abbiamo già il libro, esistono le fotocopiatrici. Gli schemi <ins>servono</ins> invece a <ins>riordinare e organizzare le informazioni</ins> che ci sono sul libro <ins>secondo una logica e un ordine</ins> che sono più <ins>adatti al nostro cervello</ins>, più affini al modo nel quale ragioniamo. Se il libro è scritto benissimo, in maniera chiara, e riusciamo a seguire molto bene il ragionamento contenuto nella trattazione sul libro, in questi casi si può anche evitare di fare gli schemi e si può semplicemente studiare dal libro, ripetendo quello che c'è sul libro, ovviamente senza imparare a memoria. Gli schemi magari possono essere fatti soltanto per capire qual è la struttura della materia. Questo, però, soltanto se il libro è veramente chiaro e non vi viene quella tentazione di riorganizzare quello che c'è scritto sul libro. A me, a dir la verità, è capitato per poche materie. Comunque, presto o tardi, per ogni materia ho fatto qualche schema, anche solo per evidenziare le differenze tra istituti e nozioni diverse.  
Se decidete di <ins>fare gli schemi</ins> perché vi è utile riorganizzare le informazioni secondo un ordine vostro, l'importante è che li facciate <ins>senza guardare sul libro</ins>, ma facendo active recall. Ciò significa che, una volta effettuati i passaggi della struttura e della lettura attiva, mettete il libro da parte e fate i vostri schemi a mano oppure sul computer in base a quello che vi ricordate, senza guardare sul libro. In questo modo fate già un primo active recall, perché vi rendete conto se avete effettivamente compreso quello che c'è sul libro e se siete in grado già di ricordarlo. Questo passaggio rafforza i concetti nella nostra memoria.  
Soltanto dopo aver tentato di riprodurre i concetti del libro nei vostri schemi, potete andare a riguardare il libro e vedere quali sono le differenze. A quel punto, potete correggere i vostri schemi. Se fate gli schemi, vi <ins>consiglio di farli alla fine di ogni paragrafo</ins>, in modo da avere fresche le informazioni nella vostra mente e provare a fare immediatamente active recall. In questo modo, con una sola lettura, riuscirete a comprendere e compiere un primo passo verso il ricordare.  
Se fate gli schemi, ricordatevi sempre di <ins>integrarli con gli appunti</ins> che avete preso a lezione e con eventuali materiali aggiuntivi distribuiti dal professore. Appunti e materiali aggiuntivi possono essere molto importanti, tanto quanto il libro, perché magari, per il professore, determinati argomenti sono fondamentali, ma non sono spiegati sul libro. Quindi, informatevi sempre bene su quali sono le priorità del vostro professore e cercate, il più possibile, di seguire le lezioni, almeno quelle che vi danno qualcosa e vi aiutano a comprendere meglio la materia.  

##### 4. Prima ripetizione o esercizi scritti
Il quarto passaggio è quello della prima ripetizione. Alla fine di ogni sessione di studio, dobbiamo ripetere ad alta voce tutto quello che abbiamo studiato in quella sessione. Qui si applica l'active recall nella sua massima forma. Perché, finito di studiare, chiudiamo il libro e ripetiamo ad alta voce cercando di spiegare tutto quello che abbiamo studiato. Magari non ci ricorderemo tutto, è molto probabile, ma **dobbiamo _resistere_ alla tentazione** di andare a leggere immediatamente sul libro. 
- [x] Prima, proviamo a ricordare tutto.
- [ ] Soltanto alla fine riapriamo il libro oppure i nostri schemi e andiamo a rivedere i passaggi che non siamo riusciti a ricordare o che non siamo riusciti ad esporre.


A questo punto, è utile chiudere di nuovo il libro e ripetere almeno le parti che non siamo riusciti ad esporre in precedenza.
Non saltate mai questo passaggio, perché è in realtà ciò su cui si fonda tutto il metodo di studio, ciò su cui si fonda l'apprendimento. È il momento in cui andiamo a recuperare le informazioni dal nostro cervello ed è il momento reale in cui apprendiamo. I concetti che non riuscite a spiegare bene o a esporre bene sono quelli su cui vi dovete focalizzare di più, in modo da arrivare molto preparati all'esame. Io ringrazio moltissimo i miei genitori che, in molti anni di studio, hanno sempre ascoltato tutte le mie ripetizioni dopo ciascuna sessione di studio e hanno sentito molte cose riguardo al diritto, ma anche ad altre materie che studiavo alle superiori. Quindi, se avete qualcuno a cui ripetere, ancora meglio. Altrimenti, io molte volte ho anche ripetuto da sola, di fronte allo specchio.  
Se studiate una materia meno discorsiva e più scientifica, la ripetizione, in base alla modalità d'esame, potrebbe essere **sostituita da _esercizi_ scritti**. Per il passaggio numero 4, dedicatevi allo <ins>svolgimento degli esercizi senza guardare sul libro</ins>, come se foste all'esame. _Anche gli esercizi sono active recall_.  
I passaggi da 1 a 4 devono essere svolti in ogni giornata di studio in cui ci dedichiamo a imparare informazioni nuove, quindi quando andiamo avanti con il nostro manuale. Se avete più esami da preparare e non avete idea di come organizzarvi, vi lascio il link a un video che ho fatto apposta per voi. Lo trovate nel description box.  

##### 5. Spaced repetition
Il quinto passaggio è quello delle ripetizioni successive. _Comprendere_ e ripetere tutto una volta, anche se ci sembra di ricordarlo benissimo, _non basta_. Questo perché esiste un fenomeno, quello della **"forgetting curve"** (in italiano, _curva dell'oblio_), in base al quale il tempo ci fa dimenticare quello che abbiamo studiato. Quindi, se nel giorno 1 ci ricordiamo il 100% di quello che abbiamo studiato, nel giorno 2 magari ci ricordiamo soltanto il 50%, nel giorno 3 soltanto il 25%, e nei giorni successivi arriveremo ad annullare totalmente gli sforzi del nostro studio, rendendoli inutili.  
![Forgetting curve images](/giugyssima/playlist/Studio-produttivita-crescita-personale/images/curve31.png?raw=true "Forgetting curve images")  

Fortunatamente, c'è un modo per contrastare la "forgetting curve", ed è la **"spaced repetition"**, o _ripetizione dilazionata_. La spaced repetition è una <ins>tecnica</ins> in base alla quale si interrompe la curva dell'oblio e si riporta la quantità di informazioni che ci ricordiamo al 100%.  
In pratica, la spaced repetition <ins>consiste nella ripetizione</ins>, quindi nel fatto di fare active recall, <ins>ad _intervalli_ sempre più lunghi</ins>. Vi faccio un esempio: _se io oggi studio 30 pagine e faccio active recall (le ripeto), quindi svolgo i passaggi da 1 a 4 del mio metodo di studio, domani svolgerò di nuovo il passaggio 4 sempre per queste 30 pagine. Quindi, domani proverò a fare active recall, a ripetere ad alta voce tutto quello che ho studiato oggi. In più, studierò anche le pagine che avrò assegnate alla giornata di domani, svolgendo di nuovo i passaggi da 1 a 4 per queste nuove 30 pagine. Quindi, ho ripetuto il primo giorno quando le ho studiate, il secondo giorno, salterò due giorni e al terzo giorno le ripeterò di nuovo. A questo punto, mi sarò dimenticata qualche informazione, ma ripetendo nuovamente e, dopo aver ripetuto, andando a guardare sul libro, riuscirò a recuperarle. Dopo, andrò a ripetere di nuovo le stesse 30 pagine dopo una settimana. Di nuovo, avrò dimenticato qualcosa, ma con la ripetizione e la revisione avrò consolidato ancora di più le mie conoscenze. Le informazioni che vanno perse tra una ripetizione e l'altra sono sempre meno. Dopo aver ripetuto a distanza di una settimana, andrò a ripetere a distanza di due settimane. Così, vedete che gli intervalli di ripetizione diventano sempre più lunghi_.  
So che questo passaggio può sembrare un po' complicato. Proprio per questo, ho fatto un video interamente dedicato alla "forgetting curve" e alla spaced repetition. Vi lascio il link: andate a guardarlo, perché penso che possa esservi utile. Se vi siete organizzati bene, avrete del tempo prima dell'esame, almeno una settimana, in cui non dovrete più studiare nozioni nuove, ma potrete dedicarvi semplicemente a ripetere costantemente tutto quello che avete studiato. Cercate sempre di ripetere le cose che sapete meno, su cui vi sentite meno sicuri, in modo da arrivare all'esame preparati su tutto.  
Un **consiglio** in più che vi do è: se sono disponibili, cercate di procurarvi **fac-simile di esami passati** oppure **liste di domande** che sono state poste dal professore all'esame, in modo da potervi esercitare di più su quelle.  
Ricapitolando: l'unico metodo di studio che vi consente di ottenere ottimi risultati nel minor tempo possibile è quello che si fonda su questi cinque passaggi:  
1. Analisi della struttura della materia.
2. Lettura attiva.
3. Schematizzazione (se decidete di svolgerla e se lo fate con l'active recall).
4. Prima ripetizione (active recall).
5. Spaced repetition (ripetizione ad intervalli sempre più lunghi).

Come avete visto, questo metodo si basa su due elementi fondamentali: **comprendere** e **ricordare**. Vi assicuro che, se seguite questo metodo, avrete ottimi risultati agli esami e moltissimo tempo da dedicare ad altre attività nella vostra vita. <ins>Non</ins> vi dico che <ins>sarà facile</ins>, perché sicuramente _leggere in maniera più intensa_, fare una _lettura attiva_, chiedersi il _perché_ e cercare di comprendere <ins>è più difficile</ins> rispetto a leggere semplicemente cercando di assorbire le informazioni in maniera passiva. È più difficile <ins>e richiede più tempo</ins>. <ins>Però</ins>, di fatto, con una sola lettura, se fatta bene, <ins>riuscirete a comprendere tutto</ins>. Dopo di che, potrete dedicarvi esclusivamente a ricordare, cercando di recuperare le informazioni dal vostro cervello con l'active recall.  
Vi consiglio, quindi, davvero di provare questo metodo. Non cadete nella tentazione di scegliere la strada più facile, quella della lettura e rilettura, perché a lungo andare non vi porta da nessuna parte e vi fa solo sprecare un sacco di tempo. Io sono molto soddisfatta dei miei risultati: sono dovuti al fatto che mi sono concentrata molto sullo studio, ma sono anche riuscita ad avere una vita serena. Con questo canale, con questi video, spero che possiate averla anche voi. Spero che possiate trovare l'ispirazione per liberare spazio nella vostra vita e dedicarvi a tutte le cose bellissime che si possono fare al di fuori dello studio.  
Ricordatevi sempre che, se lo faccio io, lo potete fare anche voi e che non avete scuse. Sul canale troverete una playlist interamente dedicata al metodo di studio, in cui troverete altri video in cui do consigli ed elaboro un po' di più sui concetti dei quali ho parlato in questo video. Vi consiglio di utilizzare questo video come la guida a tutti gli altri video e poi trarre semplicemente dei concetti dagli altri.  
Ho fatto un altro video, l'anno scorso, sul metodo di studio, un pochino più complicato, ma credo che quello di oggi sia riuscito meglio, sebbene in quello là ci siano comunque buoni consigli di studio, magari anche qualche consiglio in più rispetto a questo. Ma il video di oggi è quello che proprio racchiude il cuore del mio metodo di studio.  
Sul canale trovate poi anche playlist con video di crescita personale e vlog che escono ogni domenica. Alla fine di ogni mese, faccio anche un book club in cui vi racconto tutte le mie letture del mese e vi consiglio i libri che a me sono piaciuti di più. Seguitemi su Instagram, dove posto stories per motivarvi a studiare e per farvi sentire più vicini a me. Lasciatemi un commento, fatemi sapere cosa ne pensate di questo video, fatemi sapere cosa studiate, mettete mi piace, iscrivetevi al canale se non siete ancora iscritti. Io vi abbraccio forte e ci vediamo nel prossimo video. Buono studio!  

```
                          +--------------------------+
                          |   Metodo di Studio       |
                          |     (Giugyssima)         |
                          +-----------+--------------+
                                      |
                       +--------------+--------------+
                       |                             |
               +-------v-------+             +-------v---------+
               |  COMPRENDERE  |             |   RICORDARE     |
               +-------+-------+             +--------+--------+
                       |                             |
          +------------+------------+      +---------+----------+
          |                         |      |                    |
   +------v------+         +--------v---+  |    +---------------v--------+
   |  STRUTTURA  |         | LETTURA    |  |    |   ACTIVE RECALL        |
   |             |         |   ATTIVA   |  |    +------------------------+
   +-------------+         +------------+  |    |  REVISIONE (SPACED)    |
                                           |    +------------------------+
                                           |
                                           |
                                    +------v------+
                                    |   SCHEMI    |
                                    | (INTERSEZ.) |
                                    +-------------+

```

  
